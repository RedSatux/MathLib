---
title: سیاه چاله اعداد
image: /images/blackhole-numbers.jpg
description: ریاضیات جادویی واژه ای است که به تردستی های ریاضی و شعبده های ریاضی اطلاق می شود. نامدارترین کسی که در این زمینه فعالیت کرد، مارتین گاردنر است. در میان کارهای وی، گاردنر سیاهچاله را معرفی می کند.
publish: 2019-12-19
type: post
tags:
  - سیاه چاله اعداد
  - ریاضیات
  - اعداد
categories:
  - مقالات
readingTime: ۴ دقیقه
---

ریاضیات جادویی واژه ای است که به تردستی های ریاضی و شعبده های ریاضی اطلاق می شود. نامدارترین کسی که در این زمینه فعالیت کرد، **مارتین گاردنر** است. در میان کارهای وی، گاردنر سیاهچاله را معرفی می کند.
<!-- more -->

با یک عدد طبیعی شروع کنید. آن را به صورت حرفی (در زبان انگلیسی) بنویسید مانند `FIVE` و تعداد حرف ها را بشمارید.
اکنون آن را به صورت حرفی بنویسید `FOUR` که تعداد حرف های آن ۴ است. در این حالت ادامه این فرایند همچنان 4 را نتیجه میدهد. در مثال دیگر، به ازای 163 داریم `ONE HUNDRED AND SIXTY THREE` که ۲۳ حرف دارد و تعداد حرف های آن `TWENTY THREE` برابر ۱۱ است و `ELEVEN` دارای ۶ حرف است و به همین ترتیب `SIX` دارای سه حرف است و `THREE` دارای پنج حرف است و در نهایت `FIVE` که دارای چهار حرف است عدد 4 بدست می آید. گاردنر عدد 4 را سیاهچاله زبان انگلیسی معرفی می کند. به نظر می رسد در زبان فارسی سیاهچاله منحصر به فرد نیست زیرا 2 و 4 هر دو می توانند چنین باشند (بررسی کنید!)

#### سیاهچاله چیست؟
مفهوم عام آن همان است که در فیزیک وجود دارد. اما ارائه یک تعریف دقیق برای آن لازم است.
<Block theme="tip" title="سیاهچاله اعداد">سیاهچاله یک سه تایی `(b, U, f)` است که `b` عضوی از مجموعه `U` است و `f: U → U` تابعی است با دو ویژگی زیر: <br>
`f(b)=b`<br>
به ازای هر `x` در `U` عدد طبیعی مانند `K` وجود دارد.
</Block>
با کمک این تعریف رسمی، چند سیاهچاله در ریاضیات جادویی را معرفی می کنیم.
 
#### دنباله ۱۲۳
با یک عدد طبیعی دلخواه شروع کنید، برای مثال _13880322_ به ترتیب تعداد رقم های زوج، تعداد رقم های فرد، و تعداد کل رقم ها را بنویسید. در مثال 5 _(رقم زوج)_، 3 _(رقم فرد)_ و _8 (کل رقمها)_ عدد _538_ به دست می آید. اکنون این کار را برای _538_ تکرار کنید: 1 _(زوج)_، _2 (فرد)_ و _3 (کل)_ که _123_ خواهد شد اگر برای _123_ تکرار کنید همان _123_ را به دست می آورید. عدد _123_ سیاهچاله ی دنیای اعداد در ریاضیات جادویی است! هیچ عددی نمی تواند از این فرایند که به _123_ منجر می شود بگریزد!!!
#### ثابت ۶۱۷۴
با هر عدد چهار رقمی دلخواهی که مضرب _1111_ نیست، شروع کنید (چهار رقم همانند را کنار هم نگذارید). رقمهای عددتان را از کوچک به بزرگ مرتب کنید و از مغلوب آن (از بزرگ به کوچک) کم کنید. برای مثال _2646_ شروع کنید. داریم `4176=2466-6642` اکنون با عدد _4176_ این کار را تکرار کنید `6174=1467-6174` و عدد _6174_ به همان عدد منجر می شود: `6174=1467-7641` یعنی عدد _6174_ یک سیاهچاله است امتحان کنید! هر عددی در این فرایند به _6174_ می انجامد.
#### عدد ۱۵
با هر عدد طبیعی بزر گتر از _1_ شروع کنید. تمام مقسوم علیه های عدد را بنویسید. حاصل جمع رقم های تمام این عددها را به دست آورید. این فرایند را برای عدد حاصل تکرار کنید. سیاهچاله ی این فرایند، عدد _15_ است. مقسو م علیه های آن _1_ و _3_ و _5_ و _15_ است که حاصل جمع رقم های آ نها برابر با _15_ است. خودتان هر عدد دیگری را امتحان کنید!
#### ثابت ۳۱۲
هر عددی دوست دارید در نظر بگیرید (مثلا عدد _674328_) تعداد رقمهای این عدد را شمرده و آنرا بنویسید (در این مثال _6_ می شود) سپس تعداد ارقام زوج را شمرده کنار عدد قبلی قرار دهید (تعداد زوجها _4_ است پس داریم _64_) حال تعداد ارقام فرد را شمرده کنار عدد قبلی قرار دهید (تعداد فردها _2_ است پس داریم _642_) هم اکنون عدد _642_ را داریم با این عدد نیز مراحل بالا را تکرار کرده تعداد رقمهای این عدد را شمرده و آنرا بنویسید (_3_ می شود) سپس تعداد ارقام زوج را شمرده کنار عدد قبلی قرار دهید (تعداد زوجها _3_ است پس داریم _33_) حال تعداد ارقام فرد را شمرده کنار عدد قبلی قرار دهید (تعداد فردها _0_ است پس داریم _330_) حالا برای عدد _330_ این کار را انجام می دهیم تعداد رقمهای این عدد را شمرده و آنرا بنویسید (_3_ می شود) سپس تعداد ارقام زوج را شمرده کنار عدد قبلی قرار دهید (تعداد زوجها 1 است پس داریم _31_) حال تعداد ارقام فرد را شمرده کنار عدد قبلی قرار دهید (تعداد فردها _2_ است پس داریم _312_) در این مثال مشاهده نمودیم که آ خر به _312_ رسیدیم ما ادعا می کنیم که هر عدد طبیعی با این روال به _312_ ختم می شود باور ندارید امتحان کنید.
#### مسئله ای حل نشده در سیاهچاله ها
با یک عدد طبیعی شروع کنید. اگر فرد بود به سه برابر آن یک واحد اضافه کنید و اگر زوج بود آن را نصف کنید. این فرایند را برای نتیجه تکرار کنید برای مثال با _12_ شروع کنید داریم _6_ ، سپس _3_ و بعد _10_ و _5_ و _16_ و _8_ و _4_ و _2_ و _1_، تمام. در واقع ادعا آن است که با هر عددی شروع کنید به _1_ می رسید! تاکنون کسی موفق نشده است این حکم را اثبات کند و مثالی هم برای رد این ادعا پیدا نشده است. این مسئله به نام **حدس کولاتز** شهرت دارد.

**منبع: مجله رشد**
